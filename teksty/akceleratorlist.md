
Listy są dziwnym alfanumerycznym tworem, w którym cyfry (bądź kolejność) zdają się znaczyć coś innego niż kolejność. Programistom, biurokratom, wojskowym i innym funkcjonariuszom listy przydają się do przeszukiwania i adresowania. Reszta z nas korzysta z nich w bardziej wyluzowany sposób, dalej jednak staramy się odcyfrować znaczenia z list, na co dzień zmagając się z listą wyników googla. 

Ludzie tworzą noworoczne listy i podsumowania próbując zakodować w nich znaczenia (zazwyczaj programy postrzegania i wartościowania wytworów kultury bądź dążeń życiowych). Często decydują się dystrybuować te listy i podsumowania dalej, aby następni ludzie mogliby projektować na nie własne programy zmieniając swoje funkcjonowanie.

Każda lista zawiera w sobie dwa podstępy. Pierwszy podstęp skierowany jest przeciw twórcy, któremu zdaje się, że kontroluje proces kodowania. Drugi postęp skierowany jest przeciw odbiorcy, któremu lista przedstawia się jako imperatyw. Odbiorca myśli, że może odczytać logos stojący za jej cyframi. Poznać zakodowane znaczenie i tym samym stojący za listą gust, wartość czy też intencję.

Niestety, za listą nic nie stoi. Odwrotne twierdzenie zahacza o bałwochwalstwo.

Drodzy czytelnicy, abyście nie musieli męczyć się wstrzykując znaczenie w listy, by móc je z nich wyciskać, powstał Akcelerator List. Prosty program do akcelerowania procesu tworzenia zdrowych niedyskryminujących list. 

>>>###Super Nowy Darmowy Software do Akceleracji List.###
>>>>>>##[AKCELERATOR LIST]( http://masarnia.info/#/akceleratorlist)##  

>>>>>>###Nie bądź znawcą.###

>>>##ADRES: http://masarnia.info/#/akceleratorlist ##
